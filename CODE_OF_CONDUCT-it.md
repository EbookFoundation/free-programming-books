# Codice di Comportamento del Collaboratore

In quanto collaboratori e responsabili di questo progetto, nell'interesse di incoraggiare una comunità aperta ed accogliente, noi ci impegnamo a rispettare tutte le persone che contribuiscono attraverso la segnalazione di problemi, la richiesta di funzionalità, l'aggiornamento della documentazione, la creazione di pull request o patch ed altre attività.

Noi ci impegnamo a rendere la partecipazione a questo progetto una esperienza libera da molestie per tutti, indipendentemente dal livello di esperienza, sesso, identità ed espressione di genere, orientamento sessuale, disabilità, aspetto fisico, corporatura, razza, etnia, età, religione e nazionalità.

Esempi di comportamento inaccettabile:

* L'uso di un linguaggio o immagini sessuali
* Attacchi personali
* Comportamento da troll o commenti offensivi/dispregiativi
* Molestie pubbliche o private
* Pubblicazione di informazioni private di un individuo, quali l'indirizzo reale e/o elettronico, senza l'esplicito consenso
* Altre condotte immorali o non professionali

I responsabili del progetto hanno il diritto e la responsabilità di rimuovere, modificare, o cancellare commenti, commit, codice, modifiche del wiki, issue, ed altri contributi che non sono in linea con questo Codice di Comportamento, o di bandire temporaneamente o permanentemente qualsiasi collaboratore per altri comportamenti che verranno ritenuti inappropriati, intimidatori, offensivi o dannosi.

Con l'adozione di questo Codice di Comportamento i responsabili del progetto si impegnano ad applicare equamente e costantemente questi princìpi ad ogni aspetto della gestione di questo progetto. I responsabili del progetto che non seguiranno o applicheranno il Codice di Comportamento potranno essere permanentemente rimossi dal team.

Questo Codice di Comportamento è applicabile sia al progetto online che agli spazi pubblici quando un individuo rappresenta il progetto stesso o la sua comunità.

Casi di comportamento ingiurioso, molesto o altrimenti inaccettabile possono essere riportati contattando il responsabile del progetto tramite victorfelder \[at\] gmail.com . Tutti i reclami saranno revisionati ed indagati e risulteranno in una risposta ritenuta necessaria ed appropriata alle circostanze. I responsabili sono obbligati a manterere riserbo rispetto a chi riporta un caso.


Questo Codice di Comportamento è adattato da [Contributor Covenant][homepage],
versione 1.3.0, disponibile a https://contributor-covenant.org/version/1/3/0/

[homepage]: https://contributor-covenant.org
