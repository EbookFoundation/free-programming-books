# Kodeks ravnanja avtorjev in udeležencev

Kot avtorji in vzdrževalci tega projekta ter v interesu s spodbujanjem odprte 
in gostoljubne skupnosti se zavezujemo, da bomo spoštovali vse ljudi, ki prispevajo
s poročanjem o težavah, objavljanjem zahtev za nove funkcionalnosti, posodabljanjem
dokumentacije, pošiljanjem zahtevkov za dodelave ali popravke in z drugimi dejavnostmi.

Zavezani smo k temu, da bo sodelovanje na tem projektu potekalo brez nadlegovanja
kogarkoli, ne glede na stopnjo izkušenj, spol, spolno identiteto in izražanje, 
spolno usmerjenost, invalidnost, osebni videz, telesno velikost, raso, 
etnično pripadnost, starost, vero ali narodnost.

Primeri nesprejemljivega vedenja udeležencev vključujejo:

* Uporaba seksualiziranega jezika ali podob
* Osebni napadi
* Trolanje ali žaljivi/ponižujoči komentarji
* Javno ali zasebno nadlegovanje
* Objavljanje zasebnih podatkov drugih, npr. fizičnih ali elektronskih naslovov, brez izrecnega dovoljenja
* Drugo neetično ali neprofesionalno ravnanje

Vzdrževalci projekta imajo pravico in odgovornost odstraniti, urediti oz. zavrniti 
komentarje, objave, kodo, urejanje wiki-jev, težave in druge prispevke, ki niso v skladu
s tem kodeksom ravnanja ali začasno oz. trajno prepovedati delovanje vsakemu, ki
prispeva k vedenju, ki je neprimerno, grozeče, žaljivo ali škodljivo.

S sprejetjem tega kodeksa ravnanja se vzdrževalci projekta zavezujejo k
pravični in dosledni uporabi teh načel v vseh vidikih upravljanja tega projekta.
Vzdrževalce projekta, ki ne upoštevajo ali uveljavljajo kodeksa ravnanja,
se lahko trajno odstrani iz projektne skupine.

Ta kodeks ravnanja velja tako v projektnem prostoru kot v javnih prostorih,
kadar posameznik predstavlja projekt ali njegovo skupnost.

Primeri žaljivega, nadlegovalnega ali kako drugače nesprejemljivega vedenja se lahko
sporočijo tako, da stopite v stik z vzdrževalcem projekta na victorfelder at gmail.com.
Vse pritožbe bodo pregledane in raziskane, izvršeni pa bodo potrebni ukrepi, primerni 
glede na okoliščine. Vzdrževalci so dolžni ohraniti zaupnost v zvezi s poročevalci incidentov.


Ta kodeks ravnanja je prirejen iz [Contributor Covenant][homepage],
različica 1.3.0, na voljo na https://contributor-covenant.org/version/1/3/0/

[homepage]: https://contributor-covenant.org

[Prevodi](README.md#translations)
